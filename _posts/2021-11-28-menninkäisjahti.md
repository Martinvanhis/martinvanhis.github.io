---
layout: post
title:  "Martin Menninkäisjahti oli menestys"
date:   2021-11-28 19:30:00 +0200
tags:   tapahtuma marrasmartti menninkäisjahti
---


Vanhis järjesti jo toisen kerran syksyisen heijastintapahtuman, **Martin Menninkäisjahdin**, ja tapahtuma oli viime kerran tapaan menestys!

Tapahtuma alkoi noin kello 17, kun Urheilupuistossa alkoi jo hämärtää. Urheilupuiston lenkkipolun, Karikon lenkin, varrelle oli piilotettu 40 menninkäistä, eli heijastinta, joiden etsiminen onnistui taskulampun avulla. Menninkäisjahti alkoi Aurinkopuistosta, eli "Mummopuistosta" (viralliselta nimeltään Unelmien kannas). Jahdin aluksi osallistujien kännykkään avattiin menninkäisjahdin verkkosivu ja valittiin jahtaajalle lempinimi. Sivun kautta pystyi seuraamaan reaaliaikaisesti omaa pistesaalista sekä muiden jahtaajien tuloksia.

Kussakin löydetyssä heijastimessa oli lyhyt koodi, jonka pelisivulle syöttämällä sai merkittyä löytämänsä menninkäisen itselleen. Jokaisesta löydetystä menninkäisestä sai tililleen 1–3 pistettä.

{% include image.html src="marttijahti-kuvakaappaus1.png" title="Sumu Aallokko" class="right-image" %}

{% include image.html src="marttijahti-herkut.jpg" title="Herkkuja" %}
Tapahtuman ajan vanhis piti lähtöpaikalla myyntipistettä, josta voi ostaa pientä syötävää ja juotavaa. Vanhis antaakin **erityiskiitoksen *[K-Market Kookokselle][Kookos]***, joka lahjoitti pillimehuja, jalkapallodonitseja sekä monenlaista muuta herkkua myytäväksi ja palkinnoiksi.

{% include image.html src="marttijahti-kuvakaappaus2.png" title="Masi mansikkainen" class="right-image" %}

{% include image.html src="marttijahti-Kookos.jpg" title="Jookos Kookos" %}

{% include image.html src="marttijahti-kuvakaappaus3.png" title="Alli Hiipiväinen" class="right-image" %}

**Suuret kiitokset menevät myös *[Lounais-Suomen poliisilaitokselle][lspoliisi]* sekä *[Varsinais-Suomen pelastuslaitokselle][vspela]***, joilta saimme lapsille jaettaviksi heijastimia.

{% include image.html src="marttijahti-heijastimet.jpg" title="Heijastimet" %}

Sää oli marraskuisen kirpeä ja ilta oli pimeä, mutta lapsilla vaikutti olevan hauskaa. Riemun äänet ja lamput valaisivat Urheilupuiston. Samalla toivottavasti opittiin, miten hyvin heijastin näkyy pimeässä ja miksi se on halpa sekä tehokas turvallisuusväline.

{% include image.html src="marttijahti-lyhdyt.jpg" title="Lyhdyt" %}

Kiitos kaikille osallistuneille! Toivotamme kaikki vanhemmat myös mukaan vanhiksen toimintaan. Tekojen ei tarvitse olla suuria, mutta yhdessä saamme tuotettua pientä piristystä lastemme arkeen.

Jos heräsi kiinnostus osallistua vanhiksen toimintaan, ota yhteyttä sähköpostiosoitteeseemme: *[martinkarkkisade@gmail.com][email]*.

{% include image.html src="marttijahti-heijastin-1.jpg" title="Heijastin" %}
{% include image.html src="marttijahti-heijastin-2.jpg" title="Heijastin" %}
{% include image.html src="marttijahti-heijastin-3.jpg" title="Heijastin" %}
{% include image.html src="marttijahti-heijastin-4.jpg" title="Heijastin" %}


{% include image.html src="marttijahti_AaroPistepirkko.png" title="Aaro Pistepirkko" class="left-image" %}

{% include image.html src="marttijahti_Tulitukka.png" title="Tulitukka" class="right-image" %}

[mjahti]: https://marttijahti.dy.fi
[Kookos]: https://www.k-ruoka.fi/kauppa/k-market-kookos
[lspoliisi]: https://poliisi.fi/lounais-suomen-poliisilaitos
[vspela]: https://www.turku.fi/varsinais-suomen-pelastuslaitos
[email]: mailto:martinkarkkisade@gmail.com
