---
layout: post
title:  "Martin Menninkäisjahti 2021!"
date:   2021-10-28 20:57:00 +0200
tags:   tapahtuma marrasmartti menninkäisjahti
---

{% include image.html src="marttijahti_Tulitukka.png" title="Tulitukka" class="right-image" %}

Viime syksyinen tapahtuma oli menestys ja siksi Martin vanhis
järjestää jälleen syksyisen **Martin Menninkäisjahti -ulkoilutapahtuman**.
Tapahtuma järjestetään **maanantaina 15.11.2021** Urheilupuistossa.

Tapahtumaan voi tulla liukuvasti kello **17-18 alkaen** ja tapahtuma
päättyy kello 19 tai kun on napannut mielestään riittävästi
menninkäisiä.

**Aloitus- ja lopetuspaikkana on Aurinkopuisto/Mummopuisto**
(viralliselta nimeltään Unelmien kannas) ja jahti tapahtuu
Urheilupuiston alueella lenkkipolun varrella.

Mukaan tarvitaan **kännykkä** ja **taskulamppu**.
Urheilupuiston lenkkipolun varrella on hämyssä piilossa
joukko heijastimilla merkittyjä menninkäisiä. Päivänsäde,
eli taskulampun valo, houkuttelee menninkäiset esiin.
Menninkäisen voi napata itselleen puhelimen avulla merkitsemällä
heijastimesta löytyvän koodin löydetyksi.

Kerätyt menninkäiset ja tulostaulu näkyvät pelin aikana
kännykässä. **Parhaat menninkäisjahtaajat palkitaan
koulussa.**


{% include image.html src="marttijahti_AaroPistepirkko.png" title="Aaro Pistepirkko" class="left-image" %}

Muistutamme pitämään jahdin aikana turvavälit muihin
jahtiin osallistujiin. **Ja muistakaa pukeutua lämpimästi!**

Vanhempia kutsutaan mukaan myös "apukäsiksi" aloituspaikalle
lähettämään osallistujia matkaan ja myymään tarjottavia.
Vapaaehtoiset voivat laittaa viestiä osoitteeseen
martinkarkkisade@gmail.com .

[mjahti]: https://marttijahti.dy.fi
